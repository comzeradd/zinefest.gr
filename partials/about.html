<style type="text/css">
  @import url("static/lib/mapbox.js/mapbox.css");
</style>

<p>
  Το <strong>Σάββατο 14 Μαΐου</strong> διοργανώνουμε το <strong>Athens Zinefest 2016</strong> στο
  <strong>Στέκι Μεταναστών</strong> στον πεζόδρομο της Τσαμαδού, στα Εξάρχεια. Η ιδέα του zinefest
  ξεκίνησε το 2013 σαν ατομική πρωτοβουλία και φέτος διοργανώνεται από μια μεγαλύτερη ομάδα, η οποία
  φιλοδοξεί να συμμετέχουν ακόμα περισσότεροι ζίνερς στο μέλλον. Η διοργάνωση γίνεται χωρίς χορηγούς,
  διαφημίσεις και δεν περιλαμβάνει εμπορικά έντυπα.
</p>

<p>
  Θα στήσουμε τους πάγκους <strong>από τις 14:00 ως τις 20:00</strong>. Παράλληλα, στις 17:00
  θα πραγματοποιηθεί <strong>εργαστήριο μεταξοτυπίας</strong> και στις 19:00 <strong>συζήτηση για
  την ελληνική σκηνή των φανζίν</strong> με τη συμμετοχή παλιών και αγαπημένων φανζινάδων.
  Μετά τις 20:00 θα ακολουθήσει πάρτυ με τους The Tony Cascarino Syndrome στην επιλογή μουσικής.
  Περισσότερα θα ανακοινωθούν σύντομα.
</p>

<p>
  Φέτος την διοργάνωση φιλοξενεί το
  <a href="http://tsamadou13-15.espivblogs.net/" target="_blank">Στέκι Μεταναστών</a>. Το στέκι
  ξεκίνησε σαν πρωτοβουλία του Δικτύου Κοινωνικής Υποστήριξης Προσφύγων και Μεταναστών.
  Στα κτίρια της <strong>Τσαμαδού 13-15</strong> λειτουργεί ένας χώρος συνάντησης μεταναστών και ελλήνων,
  ένας χώρος αλληλεγγύης, συνύπαρξης, ελευθερίας, ανταλλαγής. Όπως και τα φανζίν, το στέκι
  ακολουθεί αντιεμπορευματική λογική.
</p>

<div id="map"></div>

<p>
  Στον χώρο θα υπάρχει αυτό-οργανωμένο μπαρ για τα έξοδα της διοργάνωσης, distro για φανζίν που δεν
  κατάφεραν να έχουν δικό τους πάγκο και αναμνηστικά μπλουζάκια και τσάντες.
</p>

<script src="static/lib/mapbox.js/mapbox.js"></script>
<script src="static/js/map.js"></script>
